[
["visualiseerimine4.html", "Praktikum 14 Ruumiandmete visualiseerimine 4 14.1 Euroopa ja maailma andmed 14.2 Euroopa riikide ja linnade filtreerimine 14.3 SKP/in visualiseerimine 14.4 Rastriga katsetamine 14.5 Järgmisel korral", " Praktikum 14 Ruumiandmete visualiseerimine 4 14.1 Euroopa ja maailma andmed Varasemates praktikumides oleme tegelenud sisuliselt ainult Eesti alaga. Sageli võib olla vaja aga visualiseerida andmeid ka teistest riikidest. Sellega käesolevas praktikumis tegelemegi. Lae alla avaandmete praktikumist tuttavalt lehelt Natural Earth Data maailmariikide (Admin 0 - Countries) ja linnade (Populated places) kihid. Paki need lahti oma andmete kausta ning ava QGISis. Huvi korral vaata ka lähemalt, mida andmetes täpsemalt kujutatakse, klikkides lingil About | Issues | Version History ». Figure 14.1: Natural Earth logo 14.1.1 Koordinaatsüsteemid Kuna maailma andmestik on ulatuselt oluliselt suurem kui Eesti ala, millega seni tegelenud oleme, siis on vaja muuta ka koordinaatsüsteemi. Natural Earth Data andmestikud on esitatud geograafilises koordinaatsüsteemis World Geodetic System 1984 (WGS 84, EPSG 4326). Selleks, et andmeid korralikult näha tuleb vahetada senikasutatud EPSG 3301 õige vastu. Selleks kliki all paremal nurgas koordinaatsüsteemi tekstile ning otsi avanenud aknas 4326. Figure 14.2: Koordinaatsüsteemi vahetamine nn on-the-fly Nüüd peaks andmed õigesti näha olema. Vaata mõlema andmestiku atribuuttabeleid ning ka riikide piire. Nagu näha on riigipiirid olulised lihtsustatud, kuna see teeb kihi väiksemaks ja töö sellega lihtsamaks ning sellisel skaalal ei ole detailsus niivõrd oluline. Nagu varasemates praktikumis räägitud, moonutab Mercatori 14.2 Euroopa riikide ja linnade filtreerimine Lõika välja ainult Euroopa riigid ja ka Euroopa linnad. Riikide andmestikus on olemas tulp Region_UN, mille põhjal saamegi valida ainult riigid, mille väärtus on seal tulbas on Europe. Kasuta selleks näiteks tööriista Select features by value. Käsitsi võid valida riigid ka Select funktsiooniga ükshaaval neil klikkides (hoia all Shift klahvi, et valida mitu korraga) või kastiga valides. Figure 14.3: Euroopa riikide valimine Kui riigid valitud, siis ekspordi valik Geopackage failina, näiteks nimega euroopa_riigid. Eemaldada maailmariikide kiht. Vaheta projekti mõõtkava. Ülemaailmse EPSG 4326 asemel vali mõõtkavaks ETRS89-extended / LCC Europe EPSG 3034, mis on sobilik kogu Euroopa alaga töötamiseks. Kustuta Euroopa kihist Venemaa, et saaksime töötada väiksema ulatusega. Mitmel Euroopa riigil on alasid ka Euroopa mandrist väljaspool. Need alad tulevad ka praeguse valikuga kaasa ning praeguse ülesande juures need ei sega. Vajadusel saab eraldiseisvad polügoni ka kustutada. Hetkel aga proovides kustutada näiteks Prantsuse Guajaanat kustub ka kogu Prantsusmaa. Seda seetõttu, et kõiki ühele riigile kuuluvaid alasid käsitletakse selles andmestikus ühe objektina, mida kujutab atribuuttabelis ka üks rida. Sellise kihi geomeetria on Multipolygon. Soovides eraldiseisvaid polügone kustutada, tuleb need kõigepealt mitmeks objektiks teha. Näiteks funktsiooniga Multipart to singleparts, kuid hektel pole see vajalik. Figure 14.4: Euroopa eksportimine ja koordinaatsüsteemi vahetamine 14.3 SKP/in visualiseerimine Proovime visualiseerida siseriikliku kogutoodangut inimese kohta nii riigi värvina kui ka diagrammina, mis kujutab ka rahvaarvu. Kasutame reeglipõhist värvimist, kus jagame GDP rahvaarvuga ning jaotame need väärtused kolme kuni seitsmesse gruppi. Paremklikk -&gt; Properties -&gt; Symbology - Rule-based. Loo rohelise plussmärgiga iga vahemiku jaoks eraldi reeglid (vt valmis näidet). Reegli Filter lahtrisse kirjuta avaldis GDP_MD_EST\" / “POP_EST” * 1000000 &gt; 5000 AND “GDP_MD_EST” / “POP_EST” * 1000000 &lt;= 10000. Loo samasugused reeglid ka teiste vahemike jaoks. Reeglipõhistest sümbolitest on lähemalt juttu prakikumis 11. Värvivalikul võid lähtuda eelmises praktikumis käsitletud Colorbreweri võimalustest. Seal kujutatud värvide HEX väärtuse saab kopeerida QGISis värvivalikute juures HTML notation reale. Figure 14.5: SKP inimese kohta Euroopa riikides. Visualiseerime ka diagrammidena. Tee kihist euroopa_riigid koopia. Sellel kihil ava Properties -&gt; Diagrams -&gt; Pie chart -&gt; Attributes ning lisa Assigned attributes juurde samad avaldised, mida kasutasid eelmises kihis riikide värvimiseks. Nagu näha kattavad mõned diagrammid kogu riigi ning varjavad ka teisi diagramme. Figure 14.6: Avaldiste loomine diagrammi jaoks. Paneme diagrammi suuruse sõltuma riigi rahvaarvust. Lisaks tuleb määrata neile ka miinimum suurus, et väiksema rahvaarvuga riigite diagrammid oleks nähtavad. Maksimumväärtuse võiks määrata pisut suurema kui suurim rahvaarv. Siin kasutame 100 000 000. Taoliste sätetega on 100 miljoni elanikuga riigi diagramm 15 mm suurune ning väiksema rahvaarvuga riikidelt järjest väiksem. Figure 14.7: SKP inimese kohta Euroopa riikides diagramidena. Ringi suurus näitab rahvaarvu. Vali riikidele ka meelepärane värv ning ekspordi kaart koos legendiga. Võid katsetada ka erinevate visualiseerimise efektidega. Selleks tee Simple fill sümboloogia juures all pool linnuke Draw effects ette ning kliki kollasel tähekesel efektide valimiseks. Figure 14.8: SKP inimese kohta Euroopa riikides diagramidena. Ringi suurus näitab rahvaarvu. 14.4 Rastriga katsetamine Loome linnade populatsiooni põhjal interpoleeritud kihi kogu Euroopa jaoks. Figure 14.9: Linnade populatsioonist interpoleeritud rasterkiht. 14.5 Järgmisel korral Maarja-Liisa räägib kahel järgmisel korral tekstianalüüsist. Pärast seda on jäänud veel geostatistika ning veebirakenduste praktikum. "]
]
