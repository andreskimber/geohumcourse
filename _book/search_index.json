[
["avaandmed.html", "Praktikum 8 Avaandmed ja repositooriumid 8.1 Mis on avaandmed? 8.2 Eesti ruumiandmed 8.3 Digitaalsed kaardikollektsioonid 8.4 Arheoloogia andmed 8.5 Muude riikide ruumiandmed 8.6 Järgmisel korral", " Praktikum 8 Avaandmed ja repositooriumid 8.1 Mis on avaandmed? Avaandmed (Open Data) on vabalt ja avalikult kasutamiseks antud andmed. Avaandmeid võib ilma piiranguteta alla laadida, kasutada ja levitada, juhul kui autorile viidatakse ning andmeid kasutatakse vastavalt litsentsitingimustele. Avaandmetele lähedane mõiste, mis on eeskätt kasutuses teadusandmete kontekstis, on FAIR-andmed ehk andmed, mis on leitavad, kättesaadavad, ristkasutatavad ja taaskasutatavad. FAIR-andmed ei ole tingimata kättesaadavad kõikidele ja mis tahes tingimustel, ent samal ajal on sellised andmed oluliselt põhjalikumad, paremini dokumenteeritud ning hõlpsamini taaskasutatavad. Figure 8.1: FAIR põhimõtted Andmete leitavusele aitab näiteks kaasa see, kui andmed on masinloetaval kujul, nad on kirjeldatud metainfo kaudu, need on varustatud märksõnadega ja neil on püsiidentifikaator DOI. Kui andmeid (või osa nendest) hoitakse mingis avalikus repositooriumis ehk elektroonilises varamus, kust neid on võimalik alla laadida, on need hästi kättesaadavad. Kui andmete vorming vastab mingitele kokkulepitud standarditele või andmeid hoitakse lihtsalt laialt kasutusel olevas, platvormist sõltumatus vormingus (nt CSV, XML), on need ka hõlpsasti ristkasutatavad. Kui andmete kogumise ja töötlemise protsess on põhjalikult dokumenteeritud ning andmed on varustatud litsentsiga, on need ka taaskasutatavad. Tartu Ülikool pakub TÜ Raamatukogu kaudu võimalust säilitada oma teadusandmeid DataDOI repositooriumis. Seal saavad andmed endale digitaalobjekti identifikaatori ehk DOI ning need registreeritakse koos metaandmetega rahvusvahelises DataCite registris. DataCite Eesti koondab ka teisi Eesti teadusega seotud repositooriume, nt Sarv. 8.1.1 Litsentsid 8.2 Eesti ruumiandmed 8.2.1 Maa-ameti Geoportaal Eesti ruumiandmete peamine haldaja ja levitaja on Maa-amet. Alates 2018. a suvest on sisuliselt kõik Maa-ameti andmed avalikult ning ka koheselt allalaetavad lehelt geoportaal.maaamet.ee. Nende kasutamist käsitleb Maa-ameti avatud ruumiandmete litsents. Peamised punktid: õigus andmeid kasutada tasuta, kasutaja valitud kõlbelisel eesmärgil, kooskõlas seaduste ja heade tavadega andmete publitseerimisel ja edasi levitamisel peab viitama nende päritolule Maa-amet ei vastuta otsese ega kaudse kahju eest, mis võib tekkida tulenevalt andmete kasutamisest Ülesanne Laadime QGISi faili tartuaadressid.csv, mis on alamosa Maa-ameti jõusolevate aadressiobjektide andmestikust. Fail sisaldab Tartumaa elukondlike hoonete ja eluruumide aadresse, millel on olemas ka koordinaadid. Laadime andmestiku QGISi ning vaatame, kas meil õnnestub aadressipunkti suurust ja läbipaistvust muutes tuvastada näiteks suurte kortermajadega piirkonnad Tartu linnas ja Tartumaal. 8.2.2 Statistikaamet Statistikaamet pakub lisaks avalikule andmebaasile ka kaardirakenduse kasutamisvõimalust. Rakendus võimaldab teha nende andmebaasi põhjal teemakaarte, aga ka vastavaid andmeid alla laadida. Ülesanne Vaatame järgmist teemakaarti. Laadime andmestiku SHP-failina alla ning püüame teha QGISis sarnase kaardi. 8.2.3 Eesti Avaandmete Portaal Hulk Eestiga seotud avaandmeid, sh Maa-ameti andmed, on üleval Eesti Avaandmete Portaalis. Näiteks saab sealt küsida kõiki Tartuga seotud avaandmeid. 8.2.4 Muu Eesti ajaloolised administratiivpiirid 20. sajandil: https://archive.org/details/HistoricalAdministrativeBordersOfEstonia 8.2.5 Kohanimeraamat 8.2.6 Kohanimeregister 8.3 Digitaalsed kaardikollektsioonid Eesti digiteeritud kaartide kollektsioon on Rahvusarhiivi kaartide infosüsteem ra.ee/kaardid, mis sisaldab Rahvusarhiivis ja Tallinna Linnaarhiivis hoitavate kaartide kirjeldusi ja digikujutisi. Infosüsteem võimaldab kaarte otsida ka kaardil piirkonda märkides. Digaris (ilmselt samad kaardid suht, mis RA-s): https://www.digar.ee/arhiiv/et/pildimaterjal?id=162 https://www.oldmapsonline.org/ Georefereeritud kaardid: https://mapwarper.net/ Georefereeritud kaardid: http://maps.nypl.org/warper/ 8.3.1 Ülesanne Otsime kaartide infosüsteemist vanima kaardi, kus on kujutatud meie kodukoht. Soovitatav on otsida maal asuva kodu, vanavanemate kodu, suvila või mõne muu maal asuva huvipakkuva koha kaarti, kuna linnad on väga palju muutunud ning sealt võib olla raske konkreetset kohta leida. Otsingut võib lihtsustada see, kui teate, millise mõisa alla otsitav koht kuulus. Selleks võib vaadata kaardirakenduses Ajaloolised kaardid ajaloolist haldusjaotust (tehke vasakul paneelis linnuke vastava kihi ette). Mõisa nime saab kaartide infosüsteemis sisestada täpsemas otsingus väljale Koht hierarhias. Kuna 19. saj lõpust pärinev üheverstaline kaart on georefereeritult samuti rakendusest näha, siis võib koha lokaliseerimisel sellest abi olla. Figure 8.2: Suuremõisa mõisa Paluküla küla kaart aastast 1881. EAA.3724.4.762 leht 1 8.4 Arheoloogia andmed Arheoloogia andmete suurimaks koondajaks on Ariadne Plus, mis koondab üle 2 miljoni andmestiku kogu Euroopast… 8.5 Muude riikide ruumiandmed Natural Earth Data: vektorkujul rannajoon, maa, ookeanid, saared, jõed, järved jm. Olemas ka rasterandmeid aluskaartide jaoks. EuroGlobalMap DIVA-GIS: nii ülemaailmsed kui ka üksikute riikide ruumiandmed Robin Wilsoni põhjalik nimekiri vabalt kasutatavatest ruumiandmetest 8.6 Järgmisel korral Esmaspäeval vaatame lähemalt, kuidas enda andmeid ruumiandmetega ühendada ning kuidas kasutada geokodeerimist. "]
]
