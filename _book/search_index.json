[
["kaardirakendused.html", "Praktikum 4 Kaardirakendused 4.1 Kaart 4.2 Veebipõhised kaardirakendused", " Praktikum 4 Kaardirakendused Enne, kui hakkame rääkima sellest, kuidas juba olemasolevate vabaravaliste ressurssidega kaarte koostada, peame rääkima veidi sellest, mis kaart on ning millised on selle omadused. 4.1 Kaart Kaart on geograafilise informatsiooni visuaalne esitusviis. Kaart on mingi ala ulatuses olevate nähtuste ruumiliste seoste graafiline esitus (GIS_loeng.pdf). Kaarti tehes peame alati esmalt läbi mõtlema, mis on kaardi tegemise eesmärk ning kes on kaardi lõppkasutaja. Seejärel tuleb mõelda, mida ja mis kujul reaalsest maailmast esitame ning kui täpne peab esitus olema. Lõpuks tuleb mõelda ka tehnilistele aspektidele: mis formaadis andmed meil on kasutada, mis formaadis need andmed peavad olema kaardi tegemiseks ning mis formaadis tuleb kaart ise. GISis võime infot esitada kaardikihtidena, kusjuures ühel kihil esitatakse nähtusi, mis omavad ühesugust ruumiobjekti tüüpi. See tähendab, et samal kihil ei tohiks esitada näiteks jõgesid (tüüpiliselt avatud jooned) ja ehitisi (tüüpiliselt suletud jooned ehk polügoonid). Küll aga võime soovi korral esitada samal kihil näiteks kive, restorane ja kogumispunkte, mis küll olemuslikult on erinevast klassist, aga geomeetriliselt esitavad sama tüüpi ruumiobjekti (punkti). Üldiselt on tavaks esitada ühel kaardikihil siiski ka temaatiliselt sarnaseid objekte. Üha rohkem puutume tänapäeval paberkaartide asemel kokku digitaalkaartidega. Ehkki mõlemal juhul näeme kaardil seda infot, mida kaardi tegija soovib edastada, ning sellisel kujul, nagu tema vajalikuks peab, on paber- ja digitaalkaartidel olulisi erinevusi. Figure 4.1: Digitaal- vs. paberkaart (Suurna 2010 : 26) Figure 4.2: Kaardi komponendid (Suurna 2010 : 33) Erinevad kaardid kui “aknad geograafilisse andmebaasi”, toetavad päringuid, analüüse ja geograafilise informatsiooni toimetamist. Kaarte saab kasutada modelleerimise kaudu ka uue informatsiooni tuletamiseks. Kaartidel antakse kirjeldavat informatsiooni edasi eristuvate ja loetavate leppemärkide, värvitoonide ja kaardikirjade abil. Nende abil võib väljendada nii mingit kokkuleppelist omadust kui ka mingit konkreetset andmete atribuuti (nt pindala, elanike arv, mingi nähtuste klass). 4.1.1 Koordinaatsüsteemid ja projektsioonid Ruumiandmed on alati seotud mingi kohaga. Maakera on kolmemõõtmeline ja põhimõtteliselt võiksime üsna hästi kujutada kõiki objekte alati gloobusel, ent see ei ole sageli kuigi praktiline. Kaardil, mis on praktilisem visualiseerimise vahend, on üldjuhul aga ainult kaks mõõdet. Kuidas siis kolmemõõtmelist ning ebakorrapärast kujundit kujutada kahemõõtmelise ja korrapärase meediumi kaudu ning kuidas paigutada reaalse maailma objekte ja alasid nii, et saaksime kaardi põhjal öelda, kus need maakeral asuvad? Esmalt tuleb objektid ja nähtused siduda mingite koordinaatidega. Koordinaadid on arvud, mis määravad punkti asendi tasandil või ruumis** ning koordinaatsüsteem vastavalt teatud reeglitel põhinev raamistik, mida nende arvude määramiseks kahe- või kolmemõõtmelises ruumis kasutatakse. Ühtse koordinaatsüsteemi abil on võimalik siduda ja koos esitada erinevaid andmeid, ent kui tahame määrata koordinaate maapinnal, siis koordinaatsüsteemist üksi ei piisa. Vaja on siduda see ka Maa kui füüsilise keha ja selle kujuga. Maa üldist kuju kirjeldab geodeetiline referentssüsteem ehk daatum, mis esitab Maa matemaatilise mudeli nii, et see vastaks võimalikult hästi Maa tegelikule kujule, sageli kui pöördellipsoidi või sferoidi. Erinevate ellipsoidide mõõtmed võivad pisut erineda (nt nende pooltelgede pikkused või ellipsoidi lapikus), sest Maa tegelik füüsiline kuju (geoid) on ellipsoidist märksa keerulisem. Nõnda sobivad mõned lokaalsed daatumid, mis ei ole tingimata seotud Maa keskpunktiga, väikesele maa-alale paremini, sest järgivad selles konkreetses kohas paremini Maa tegelikku kuju, ent ei ole jällegi hästi kasutatavad teistes kohtades. Eestis kasutatakse tänapäeval globaalset geotsentrilist ellipsoidi GRS80, mis on praktiliselt identne palju laialdasemalt kasutusel oleva globaalse WGS84 ellipsoidiga. Figure 4.3: Geoid, ellipsoid ja maapind (allikas: Maa-amet) Daatumi ja sobiliku koordinaatsüsteemi abil saamegi määrata objektide asukohti Maa pinnal: teame, millise kujuga ja mõõtmetega kujutame Maad ette, ning teame ka, millistes ühikutes ja millisest nullpunktist lugedes me sellel kujul objektide asukohti määravaid koordinaate arvestame. Geograafilised koordinaadid on alati seotud mingi daatumiga ning aitavad meil määrata objekti asukoha, kasutades pikkus- ja laiuskraade. Pikkuskraade loetakse kahele poole Greenwichi observatooriumi meridiaani (idapikkus ja läänepikkus), laiuskraade kahele poole ekvaatorit (lõunalaius ja põhjalaius). Asukohta esitatakse kraadides (°), minutites (’) ja sekundites (\") või kraadides kümnendsüsteemis. Mõtteharjutus: &gt; Kui iga kraad on jagatud 60 minutiks ja iga minut 60 sekundiks, siis kuidas kujutada kümnendsüsteemis koordinaate 58°22’48“N, 26°43’20”E? Kõige levinum rahvusvaheline geograafiliste koordinaatide süsteem on WGS84 (EPSG:4326), Eestis kasutatakse 1997. aasta Eesti koordinaatsüsteemi. Selleks aga, et nüüd geograafilises ruumis paiknevaid objekte kujutada tasapinnalisel mudelil ehk kaardil, peame valima kaardi projektsiooni, mis määrab viisi, kuidas sfääriline pink tasapinnal esitatakse ning kuidas ruumilised koordinaadid (GCS) konverteeritakse ümber tasapinnalisteks koordinaatideks (PCS ehk projected coordinate system). Sisuliselt määrab projektsioon ära ka selle, milliseid alasid maakeral me oleme nõus oma kaardil rohkem moonutama ja milliseid vähem ning mispidi me mingeid alasid kaardil venitame või kokku surume. Kui tahame kujutada ümmargust Maad kahemõõtmelisel tasapinnal, siis paratamatult peame mingit osa maakerast moonutama. Ühe või teise projektsiooni valimisel moonutame rohkem kas pindalasid, nurkasid, kujusid või joonpikkuseid. Kaardil on koordinaatidena kasutusel tasapinnalised ristkoordinaadid, mida väljendatakse x-i ja y abil. Erinevalt geograafilistest koordinaatidest on x- ja y-telje ühikud tervel kaardil ühesugused. Seega aitab kaardiprojektsioon siduda tasapinnalised koordinaadid reaalsete geograafiliste koordinaatidega. Erinevatest projektsioonidest räägime kursuse jooksul lähemalt veel. Kaardi mõõtkava näitab, kui palju reaalset objekti on vähendatud. Tavaliselt väljendatakse mõõtkava murdosa või suhtena, mis seob kaardil esitatud mingi pikkusega joonlõigu sama joonlõiguga maapinnal. Näiteks mõõtkava 1:20000 või 1/20000 näitab, et 1 ühik kaardil vastab 20000 samale ühikule reaalses maailmas. Kui ühik on cm, siis esitab 1 cm kaardil 20000 cm ehk 200 m maapinnal. Digitaalsetel kaartidel esitatakse mõõtkava sageli dünaamiliselt, mis tähendab, et mõõtkava saab sisse või välja suumides muuta. Samuti on tüüpiline mõõtkava esitamine mitte arvmõõtkavana, vaid visuaalselt: mingile ekraanil määratletud joonlõigule vastab tegelikkuses kindel vahemaa maapinnal, ent me ei pruugi täpselt näha, kui pika joonlõiguga on ekraanil tegemist. Kui liigume suurelt mõõtkavalt väiksemale, peame andmeid loetavuse huvides üldistama ning valima, mida ja mis detailsusastmega esitada. Üldistada võib lihtsustades, siludes, ühendades jne. Figure 4.4: Kaardi komponendid twitter.com/MathigonOrg 4.2 Veebipõhised kaardirakendused Veebis on palju rakendusi, mis võimaldavad ühel või teisel moel teha ruumiandmete päringuid ja lihtsamaid analüüse (nt leia lühim/kiireim teekond punktist A punkti B), ilma et peaksid ise kaartide koostamise ja kujundamisega liiga palju vaeva nägema. Ilmselt kõige tuntum selline rakendus on Google Maps, ent rakendusi on tegelikult veel, nt Bing Maps, Here WeGo, Mapbox, MapQuest, Pinmaps, Scribble Maps, ZeeMaps, Harvard World Map, Apple Maps, TomTom, Lisaks pakuvad mõned platvormid lisaks platvormi kaudu leitava info kasutamisele võimalust integreerida nendega ka enda andmeid ning kas või luua uusi ruumiandmeid. Vaatame sel korral kaht sellist suuremat platvormi: Google Maps ja OpenStreetMap. Veebikaardid võivad olla staatilised või dünaamilised, interaktiivsed või ainult vaadatavad, GISi analüüsivõimalustega, reaalajas muutuvad, animeeritud jne. Siin vaatleme veebipõhiseid kaardirakendusi, mis võimaldavad teha dünaamilisi, ent mitte interaktiivseid veebikaarte veebis. See tähendab, et olemasolevale aluskaardile (basemap) saab veebikeskkonnas lisada ruumiobjekte (nt punktide, joonte või polügoonidena). Sellisel teel sündinud kaardid on enamasti temaatilised kaardid, mis esitavad … Teisi võimalikke veebikaartide tegemise võimalusi vaatame kursusel pisut hiljem. Koostööveebikaardid Google Map Maker (-Eesti) OpenStreetMap - vabavaralised geograafilised andmestikud ja kasutajaliides WikiMapia Here WeGo -&gt; Here Map Creator (mõttetu, ka pigem kaartide parandamiseks jne) peab registreerima https://help.mapillary.com/hc/en-us/articles/360008392640-HERE-Map-Creator image overlay &lt;- mapillary Bing Maps (-Eesti?) Google Maps Google My Maps HERE (keeruline?) Mapbox MapQuest (USA) Pinmaps.net Scribble Maps ZeeMaps (keeruline?) Sightsmap Harvard World Map Apple Maps Leaflet TomTom Tencent Maps Yandex Maps Google Map Labs Waze, Google, Navteq pakuvad kommertskaarte Staatilised veebikaardid https://en.wikipedia.org/wiki/Comparison_of_web_map_services Alustuseks võrdlus lihtsa, vabalt kättesaadava tänapäevase andmestikuga. Mitte väga palju atribuute. Vähemalt kaks erinevat kihti. Kas kaardil saab kasutada lihtsalt kohanime? Mis saab, kui on mitu samasuguse nimega kohta? Kui keeruline kuvada ajaloolisi andmeid, mille kohanimed ei ühti tänapäevastega? Millise projektsiooniga on tegemist? Kas õnnestub Google Mapsis teada saada? Web mapping google map maker discontinued, Google Local Guides Mida teeksid, kui elaksid Palestiinas/Iisraelis, Ukrainas/Venemaal? Venelastele näidatakse, et Krimmi poolsaar on nende oma, Ukrainlastele, et Krimmi poolsaar on autonoomne piirkond. Aluskaart on staatiline, meie lisatud infokiht võib aga olla dünaamiline. Millist veebibrauserit on vaja? Veebirakendustes aluskaardid tavaliselt rasterpildid. Ühes serveris hoitakse paljusid eri mõõtkavaga kaardiosasid suuremõõtkavalisest kaardist ja vastavalt suumimise astmele vahetatakse siis seda pilti, mida sulle näidatakse Lisa shapefile’ist maakonnapiirid? 4.2.1 Google My Maps Google My Maps on hea ja kiire variant vähenõudlikule kasutajale, kel on vaja koostada mingi teema kohta kaart, aga ei ole aega, et selleks spetsiaalselt mingit korralikku GIS-tarkvara kasutama õppida. Kõige olulisemaks miinuseks on mõistagi see, et kasutajal on väga vähe kontrolli selle üle, missugune tema kaart välja näeb ja kuidas GM tema ruumiandmetega käitub. Samuti ei ole võimalik veebirakenduses oma ruumiandmeid analüüsida rohkem, kui arvutada võrdlemisi robustselt vahemaid ja teekondi. Veebirakendus nõuab, et sul oleks Google’i konto. Create a New Map võimaldab lisada punkte ja jooni, joontest võib teha polügooni valida 9 aluskaardi vahel kohad, mida mainitud laulusõnades Võimalik printida, jagada. Saab alla laadida KML- või KMZ-failina, mis on algselt Google Earthi failid. 4.2.1.1 Näide 1 Võib laadida üles ka oma andmestiku. See peab olema CSV, XSLX, KML või GPX formaadis. Ikooni saab vahetada Style data by column Lisa protokollide arv ja murrete, lõuna-põhja eristus Kui palju jäi tundmatuks? Lõppkaardi salvestamine Ei saa kontrollida, kui suurelt sümbolid jäävad Kas salvestada raster- või vektorgraafikas? Vähe kontrolli Kui meil on lisainfot, nt ruumifaile, saame need KML-failideks konvertida ning kuvada koos olemasoleva kihiga. Seda, kust ruumiandmeid saab, sellest räägime ühes teises praktikumis. Salvestame maa-ameti geoportaalist saadud shp-formaadis faili ümber kml-failiks (muudame ka projektsiooni). Suuri faile ei saa lisada: 5Mb piir, mis sisuliselt jätab väga suure osa võimalikest ruumiandmetest välja. 4.2.1.2 Näide 2 Taivo Pungas on kv.ee portaalist automaatselt kokku korjanud kinnisvarakuulutuste info. Oleme võtnud sealt välja korterite, majade jm eluruumide müügikuulutused, millel on olemas ka kuulutuse sisestamiskuupäev. Selle tabeli aadressid oleme omakorda massgeokodeerinud Maa-ameti Taivo Pungase kv.ee lehelt korjatud andmestik. Saame need massgeokodeerida lehel https://inaadress.maaamet.ee/geocoder/bulk;jsessionid=14434E2CE555EE27776BF5D7E9E33BA843AEC673464973B2 4.2.2 OpenStreetMap OpenStreetMap on nagu kaartide Vikipeedia. See on avatud lähtekoodiga, mis tähendab, et see põhineb täielikult vabalt kättesaadavatel andmetel ning toetub kogukondlikule täiendus- ja parandustööle. Mis vahe Humanitarian mapil? (liikumisteed ei ole nii olulised) OpenStreetMapil tuleb samuti sisse logida (kui soovid oma muudatused kaardil salvestada) Edit with id Photo overlays "]
]
