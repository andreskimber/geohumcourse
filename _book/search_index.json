[
["valmisrakendused.html", "Praktikum 4 Vabavaralised valmisrakendused 4.1 Kaart 4.2 Vabavaralised rakendused", " Praktikum 4 Vabavaralised valmisrakendused Enne, kui hakkame rääkima sellest, kuidas juba olemasolevate vabaravaliste ressurssidega kaarte koostada, peame rääkima veidi sellest, mis kaart on ning millised on selle omadused. 4.1 Kaart Kaart on geograafilise informatsiooni visuaalne esitusviis. Kaart on mingi ala ulatuses olevate nähtuste ruumiliste seoste graafiline esitus (GIS_loeng.pdf). Kaarti tehes peame alati esmalt läbi mõtlema, mis on kaardi tegemise eesmärk ning kes on kaardi lõppkasutaja. Seejärel tuleb mõelda, mida ja mis kujul reaalsest maailmast esitame ning kui täpne peab esitus olema. Lõpuks tuleb mõelda ka tehnilistele aspektidele: mis formaadis andmed meil on kasutada, mis formaadis need andmed peavad olema kaardi tegemiseks ning mis formaadis tuleb kaart ise. GISis võime infot esitada kaardikihtidena, kusjuures ühel kihil esitatakse nähtusi, mis omavad ühesugust ruumiobjekti tüüpi. See tähendab, et samal kihil ei saa esitada näiteks jõgesid (tüüpiliselt avatud jooned) ja ehitisi (tüüpiliselt suletud jooned ehk polügoonid). Küll aga võime soovi korral esitada samal kihil näiteks kive, restorane ja kogumispunkte, mis küll olemuslikult on erinevast klassist, aga geomeetriliselt esitavad sama tüüpi ruumiobjekti (punkti). Üldiselt on tavaks esitada ühel kaardikihil siiski ka temaatiliselt sarnaseid objekte. Paberkaardid ja digitaalkaardid Üha rohkem puutume tänapäeval paberkaartide asemel kokku digitaalkaartidega. Ehkki mõlemal juhul näeme kaardil seda infot, mida kaardi tegija soovib edastada, ning sellisel kujul, nagu tema vajalikuks peab, on paber- ja digitaalkaartidel olulisi erinevusi. Figure 4.1: Digitaal- vs. paberkaart (Suurna 2010 : 26) Figure 4.2: Kaardi komponendid (Suurna 2010 : 33) Erinevad kaardid kui “aknad geograafilisse andmebaasi”, toetavad päringuid, analüüse ja geograafilise informatsiooni toimetamist. Kaarte saab kasutada modelleerimise kaudu ka uue informatsiooni tuletamiseks. Kaartidel antakse kirjeldavat informatsiooni edasi eristuvate ja loetavate leppemärkide, värvitoonide ja kaardikirjade abil. Nende abil võib väljendada nii mingit kokkuleppelist omadust kui ka mingit konkreetset andmete atribuuti (nt pindala, elanike arv, mingi nähtuste klass). 4.1.1 Koordinaatsüsteemid ja projektsioonid Maakera on kolmemõõtmeline ja füüsiliselt ebakorrapärane. Kaardil on üldjuhul aga ainult kaks mõõdet. Kuidas siis kolmemõõtmelist ning ebakorrapärast kujundit kujutada kahemõõtmelise ja korrapärase meediumi kaudu ning kuidas paigutada reaalse maailma objekte ja alasid nii, et saaksime kaardi põhjal öelda, kus need maakeral asuvad? Esmalt tuleb objektid ja nähtused siduda mingite koordinaatidega. Koordinaadid on arvud, mis määravad punkti asendi tasandil, pinnal või ruumis** ning koordinaatsüsteem vastavalt teatud reeglitel põhinev raamistik, mida nende arvude määramiseks kahe- või kolmemõõtmelises ruumis kasutatakse. Ühtse koordinaatsüsteemi abil on võimalik siduda ja koos esitada erinevaid andmeid, ent kui tahame määrata koordinaate maapinnal, siis koordinaatsüsteemist üksi ei piisa. Vaja on siduda see ka Maa kui füüsilise keha ja selle kujuga. Maa üldist kuju kirjeldab geodeetiline referentssüsteem ehk daatum, mis esitab Maa lähtepinna matemaatilise mudeli üldiselt kui pöördellipsoidi. Erinevate ellipsoidide mõõtmed võivad pisut erineda (nt nende pooltelgede pikkused või ellipsoidi lapikus), sest Maa tegelik kuju (geoid) on ellipsoidist märksa keerulisem. Nõnda sobivad mõned lokaalsed daatumid väikese maa-alaga paremini, sest järgivad selles konkreetses kohas paremini Maa tegelikku kuju, ent ei ole kasutatavad teistes kohtades. Eestis kasutatakse tänapäeval globaalset geotsentrilist ellipsoidi GRS80, mis on praktiliselt identne palju laialdasemalt kasutusel oleva WGS84 ellipsoidiga. Figure 4.3: Ellipsi lapikus Daatumist ja sobilikust koordinaatsüsteemist moodustub kokku koordinaatide referentssüsteem (Coordinate Reference System ehk CRS). Koordinaatide referentssüsteemi abil saame määrata objektide asukohti Maa pinnal. Selleks aga, et nüüd geograafilises ruumis paiknevaid objekte kujutada tasapinnalisel mudelil ehk kaardil, peame valima kaardi projektsiooni, mis määrab viisi, kuidas ruumilised koordinaadid konverteeritakse ümber tasapinnalisteks koordinaatideks. Sisuliselt määrab projektsioon ära selle, milliseid alasid maakeral me oleme nõus oma kaardil rohkem moonutama ja milliseid vähem ning mispidi me mingeid alasid kaardil venitame või kokku surume. Kaartidel kasutatakse enamasti geograafilisi koordinaate, mis aitavad meil määrata objekti asukoha, kasutades pikkus- ja laiuskraade. Pikkuskraade loetakse kahele poole Greenwichi observatooriumi meridiaani (idapikkus ja läänepikkus), laiuskraade kahele poole ekvaatorit (lõunalaius ja põhjalaius). Asukohta esitatakse kraadides (°), minutites (’) ja sekundites (\") või kraadides kümnendsüsteemis. Mõtteharjutus: &gt; Kui iga kraad on jagatud 60 minutiks ja iga minut 60 sekundiks, siis kuidas kujutada kümnendsüsteemis koordinaate 58°22’48“N, 26°43’20”E? Kasutusel on aga ka tasapinnalised ristkoordinaadid, mida väljendatakse X’ ja Y’ abil. Kaardi mõõtkava näitab, kui palju reaalset objekti on vähendatud. Tavaliselt väljendatakse mõõtkava murdosa või suhtena, mis seob kaardil esitatud mingi pikkusega joonlõigu sama joonlõiguga maapinnal. Näiteks mõõtkava 1:20000 või 1/20000 näitab, et 1 ühik kaardil vastab 20000 samale ühikule reaalses maailmas. Kui ühik on cm, siis esitab 1 cm kaardil 20000 cm ehk 200 m maapinnal. Digitaalsetel kaartidel esitatakse mõõtkava sageli dünaamiliselt, mis tähendab, et mõõtkava saab sisse või välja suumides muuta. Samuti on tüüpiline mõõtkava esitamine mitte arvmõõtkavana, vaid visuaalselt: mingile ekraanil määratletud joonlõigule vastab tegelikkuses kindel vahemaa maapinnal, ent me ei pruugi täpselt näha, kui pika joonlõiguga on ekraanil tegemist. Kui liigume suurelt mõõtkavalt väiksemale, peame andmeid loetavuse huvides üldistama ning valima, mida ja mis detailsusastmega esitada. Üldistada võib lihtsustades, siludes, ühendades jne. Koordinaatsüsteemi osana tuleb täpsustada mõõtühikud, kaardiprojektsioon ning muud mõõtesüsteemi omadused (ellipsoid, referentssüsteem, projektsiooniparameetrid). Figure 4.4: Kaardi komponendid twitter.com/MathigonOrg Referentspinnad, referentssüsteem Geograafiliste koordinaatide süsteem Tasapinnaliste ristkoordinaatide süsteem Kaardiprojektsioonid Eestis kasutatavad koordinaatsüsteemid 4.2 Vabavaralised rakendused Alustuseks võrdlus lihtsa, vabalt kättesaadava tänapäevase andmestikuga. Mitte väga palju atribuute. Vähemalt kaks erinevat kihti. Kas kaardil saab kasutada lihtsalt kohanime? Mis saab, kui on mitu samasuguse nimega kohta? Kui keeruline kuvada ajaloolisi andmeid, mille kohanimed ei ühti tänapäevastega? "]
]
